---
templateKey: blog-post
title: Rugăciune către Mântuitorul a Sfântului Dimitrie al Rostovului
date: 2020-04-17T11:11:29.614Z
description: "Mântuiește-mă, Mântuitorul meu, după bunătatea Ta, și nu după
  faptele mele! Tu voiești a mă mântui, Tu știi în ce chip să mă mântuiești. "
featuredpost: true
featuredimage: /img/download.jpg
tags:
  - rugaciuni
  - rugaciune-catre-mantuitorul
---
Mântuiește-mă, dar, după cum voiești, după a Ta putere, după cum știi cu judecățile pe care numai Tu le cunoști, mântuiește-mă! Întru Tine, Dumnezeul meu, îmi pun nădejdea și voii Tale Sfinte mă încredințez - fă cu mine după cum voiești! De voiești să mă aduci întru lumină, fii binecuvântat! De voiești să mă ții întru întuneric, fii iarăși binecuvântat! De-mi vei deschide ușile milostivirii Tale, preabine va fi atunci și nespus de frumos. De vei închide înaintea mea ușile milostivirii Tale, binecuvântat vei fi Tu, Cel ce m-ai ferecat întru dreptate. De nu mă vei nimici pe mine dimpreună cu fărădelegile mele, slavă milostivirii Tale celei nemărginite! De mă vei prăpădi dimpreună cu fărădelegile mele, slavă judecății Tale celei drepte! Precum voiești, tocmește pentru mine lucrul!