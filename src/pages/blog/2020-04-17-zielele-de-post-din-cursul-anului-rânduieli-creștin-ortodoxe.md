---
templateKey: blog-post
title: Zielele de post din cursul anului - Rânduieli Creștin Ortodoxe.
date: 2020-04-17T11:41:44.962Z
description: Afară de cele patru posturi, Biserica Ortodoxă poruncește
  credincioșilor săi să ajuneze și în anumite zile de peste an, ca să se facă ei
  părtași patimilor și morții Domnului și să se învrednicească de mijlocirea pe
  lângă Dumnezeu a sfinților, în cinstea cărora postesc.
featuredpost: false
featuredimage: /img/halkidiki-mount-athos-sunrise.jpg
tags:
  - randuieli-bisericesti
---
Aceste zile sunt:

1. **Miercurea și Vinerea** de peste săptămână.

Miercurea postim, pentru că în această zi s-au sfătuit iudeii să vândă pe Hristos; iar Vinerea, fiindcă în ziua de Vineri a fost răstignit și a murit Mântuitorul. De aceea, aceste zile sunt întocmai cu Postul Mare.

Clericul care nu le postește este caterisit, iar mireanul afurisit.

Se mănâncă în aceste zile numai o dată pe zi -- seara -- bucate fără untdelemn și nu se bea vin. Miercurile și Vinerile în care se dezleagă la untdelemn și vin, la pește și la dulce, sunt arătate mai jos.

2. **Ajunul Bobotezei**, la 5 Ianuarie. În această zi creștinii postesc, mâncând numai o dată -- seara -- bucate fără untdelemn și nu beau vin; sau, dacă vor, nu mănâncă nimic. Ei se pregătesc să ia Agheasmă mare, a doua zi.

3. **Ziua Sf. Cruci**, la 1 August, se prăznuiește amintirea patimilor Domnului. Dezlegare la vin și untdelemn.

4. **Tăierea capului Sfântului Ioan Botezătorul**, la 29 August, este praznic de întristare, pentru uciderea celui mai aspru postitor și mai aprins vestitor al pocăinței. Se dă binecuvântare la untdelemn și vin.

5. **Înălțarea Sfintei Cruci**, la 14 Septembrie, amintește aducerea Sf. Cruci la Ierusalim, după ce fusese răpită de Hosroe, împăratul perșilor, în veacul VII. Dezlegare la vin și untdelemn.