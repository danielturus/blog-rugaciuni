---
templateKey: blog-post
title: Acatistul Sfântului Sfințit Mucenic Haralambie
date: 2020-04-17T11:17:55.140Z
description: >
  **Troparul, glasul al 4-lea**


  Arătatu-te-ai, înțeleptule Haralambie, ca un stâlp neclintit al Bisericii lui Hristos, și ca un sfeșnic pururea luminos al lumii, stră­lucit-ai în lume prin mucenicie, fericite, și ai ri­sipit întunecimea idolilor. Drept aceea, roagă-te lui Hristos cu îndrăzneală, să ne mântuiască pe noi.
featuredpost: true
featuredimage: /img/download-1-.jpg
tags:
  - acatise
  - sf-mucenic-haralambie
---

**Condac 1:**

Alesule din ceata arhiereilor, mare mu­cenice Haralambie, dorind a-ți aduce cântări de laudă, simțindu-ne nevrednici și cu împuținarea graiului omenesc, tu, care porți nume întocmai cu darul dat de la Preaputernicul Dum­nezeu, a fi luminător de bucurie, luminează-mi cugetul și dă putere graiurilor noastre ca întru bucurie să-ți cântăm ție: Bucură-te, Sfinte mare mucenice Haralambie!

**Icos 1:**

Acinsti căruntețile tale cele adânci și sfin­te, bine este, deoarece, întru ve­chimea vârstei și a sfințeniei tale, te-ai arătat viteaz răbdător tuturor chinurilor ce ai suferit de la păgâni. Tu ai înmulțit ceata mucenicilor, tu ai adăugat numărul apostolilor și al propovă­dui­torilor lui Iisus Hristos; ție, dar, se cuvine, după vrednicie, să-ți cânte toți ortodocșii creștini unele ca acestea:\
Bucură-te, vrednicule și bunule între arhierei Haralambie;\
Bucură-te, cel ce ai sfințit și ai cinstit bătrânețile;\
Bucură-te, podoaba arhiereilor și luminăto-rul cetății Magnezia;\
Bucură-te, învățătorul cuvântului lui Dum­nezeu spre calea mântuirii;\
Bucură-te, povățuitorul cel bun, care ai ară­tat păgânilor calea mântuirii;\
Bucură-te, strălucitorul cel drept, care ai în­demnat la credință duhurile tiranilor;\
Bucură-te, mucenice, cel ce ai adus la cre­dința adevărată pe cei necredincioși;\
Bucură-te, cel ce ai adus la pocăință sufle­tească pe cei păcătoși;\
Bucură-te, următor al apostolilor și al proo­rocilor celor luminați de Duhul Sfânt;\
Bucură-te, purtătorule de chinuri Hara­lam­bie, care ai dat sfaturi bune prin cuvânt;\
Bucură-te, că tu ai îndepărtat rătăcirile păgânilor;\
Bucură-te, că tu ai luminat nedumerirea credincioșilor;\
Bucură-te, Sfinte mare mucenice Haralambie!

**Condac 2:**

Văzând, Sfinte Mucenice Haralambie, că prin chinurile tale ai dobândit viața cea cerească și veșnică din viața cea vremelnică; văzând că tu ai primit cu bucurie de la Stăpânul lumii dreapta credință, ca să o împarți la cei as­cultători cuvintelor lui Hristos, s-au îndemnat bi­ne­credincioșii a-ți aduce ție laudă de mul­țu­mire și a cânta lui Dumnezeu într-un glas: Aliluia!

**Icos 2:**

Glăsuind popoarele că tu ești luminat, prin puterea dumnezeiască, cu lumina cunoștinței adevărului, au cunoscut totodată că și faptele tale cele sufletești sunt spre mântuirea neamului omenesc; pentru că ai stat ca un ade­vărat ostaș mărturisitor al lui Hristos și pro­po­vă­duitor al învățăturii Sale. De aceea, ca pe o piatră neclintită a credinței arătându-te binecre­din­cio­șilor, au venit a-ți cânta ție aceste cântări:\
Bucură-te, răbdătorule de chinuri, ce ai su­ferit de la păgâni;\
Bucură-te, mângâietorule, că prin răbdarea ta ai făcut între ei minuni;\
Bucură-te, cel ce te-ai chinuit pentru dra­gostea lui Hristos;\
Bucură-te, cel ce te-ai jertfit în lume ca un adevărat credincios;\
Bucură-te, moștenitorul vieții celei veșnice;\
Bucură-te, propovăduitorul credinței, bunule mucenice;\
Bucură-te, că prin pedeapsa trupului ai do­bândit fericirea raiului;\
Bucură-te, că prin smerenia sufletului ai biruit osânda iadului;\
Bucură-te, cel ce ai suferit pe trupul tău piroanele păgânilor;\
Bucură-te, cel ce prin răbdarea ta ai dobândit pocăința oamenilor;\
Bucură-te, cel ce te-ai arătat biruitor vrăjmașilor;\
Bucură-te, cel ce prin minunile tale ai adus veselie credincioșilor;\
Bucură-te, Sfinte mare mucenice Haralambie!

**Condac 3:**

De înțelegerea dumnezeirii, sufletul tău fiind luminat, ca un adevărat viteaz al Mântuitorului Hristos ai stat, pentru că ai răs­puns închinătorului de idoli Luchian dregătorul, că tu asculți numai de dreptele și mântuitoarele porunci ale Împăratului Hristos, iar nu de idolii cei fără de suflet, care duc poporul la pierzare; pentru aceea, binecredincioșii au venit cu în­doită umilință, cântând împreună cu tine lui Dumnezeu: Aliluia!

**Icos 3:**

Ieșind glas de bucurie din gura creștinilor, când au văzut că nu ți s-a întâmplat nici o durere trupească prin despuierea trupului tău, ce ai suferit de la acel tiran, au adeverit totodată că scăparea și izbăvirea ta este venită prin puterea Mântuitorului lumii, pentru că în numele Său ai suferit acele pedepse fără vreo vătămare. Pentru aceea, binecredincioșii cu umilință aduc ție aceste cântări:\
Bucură-te, cel ce prin puterea dumnezeiască ai depărtat durerea trupească;\
Bucură-te, cel ce ai biruit pe tiranii care au îndrăznit să te chinuiască;\
Bucură-te, că tu ai primit în loc de odihnă chinurile celor ce te chinuiau;\
Bucură-te, logodnicul tuturor mucenicilor;\
Bucură-te, vorbitorule cu îngerii și prieten al apostolilor;\
Bucură-te, cel ce ai înălțat crucea credincioșilor;\
Bucură-te, cel ce ai luminat cugetul păcătoșilor;\
Bucură-te, stâlpul cel tare pe care s-a sprijinit credința;\
Bucură-te, pomul cel plin de rod prin care s-a dobândit credința;\
Bucură-te, izbăvitorule de ciumă și de foamete;\
Bucură-te, tămăduitorule de răni și boli;\
Bucură-te, Sfinte mare mucenice Haralambie!

**Condac 4:**

Zicând ostașii și toți slujitorii dregă­to­rului către mai-marii poporului că tu ai dorit mai mult necinstea osârdiei în loc de cinste, iar cârligele cu care ei te chinuiau s-au tocit cu totul și numai au zgâriat trupul tău fără a-l fi vătămat întru nimic, toți s-au mirat între ei de răbdarea chinuirii tale; iar binecredincioșii, slă­vind pe Dumnezeu pentru facerile Sale de bine, s-au silit a-I cânta Lui: Aliluia!

**Icos 4:**

Arătându-se mai tiran, unul dintre că­peteniile păgânilor între ostașii cei ce te chinuiau, dreptule mucenice, și văzând că nicidecum n-ai căpătat vreo vătămare trupească din osânda la care erai supus, a îndrăznit acel tiran cu batjocură a smulge cârligele din mâna chinuitorilor și, pornindu-se iute cu mânie a sfâșia mai cu putere trupul tău, îndată a venit urgia dumnezeiască asupra lui, căci i s-au tăiat mâinile de la coate, stând spânzurate de trupul tău, și căzând jos, la pământ, cerea zadarnic ajutor dregătorului. Iar tot poporul grăia către tine unele ca acestea:\
Bucură-te, minunea cea adevărată a cre­dincioșilor;\
Bucură-te, închinarea și limanul păcătoșilor;\
Bucură-te, îngrozitorul semeției osân­di­torului;\
Bucură-te, cel ce ai potolit gândul rău al vrăjmașului;\
Bucură-te, că ai biruit pe cel nelegiuit;\
Bucură-te, că ai smerit pe cel nesocotit;\
Bucură-te, bucuria minunilor tale;\
Bucură-te, veselia chinurilor tale;\
Bucură-te, propovăduitorul adevărului;\
Bucură-te, luminătorul cugetului;\
Bucură-te, părintele celor smeriți;\
Bucură-te, mijlocitorul celor pocăiți;\
Bucură-te, Sfinte mare mucenice Haralambie!

**Condac 5:**

Când a văzut poporul că dregătorului Luchian i s-a întors gura la ceafă, pentru că a îndrăznit a scuipa fața ta cea sfântă, toată cetatea Magnezia s-a spăimântat de o minune ca aceasta și, într-un glas, se ruga ție să o mân­tuiești; iar binecre­din­cioșii cântau lui Dum­nezeu: Aliluia!

**Icos 5:**

Lăudându-se numele tău, Sfinte Hara­lambie, în toată cetatea Magnezia și în Asia, pentru că mai apoi, prin rugăciunile tale către Dumnezeu, ai dat tămăduire dregătorului Luchian și tiranului Luciu, care și-au cerut ier­tare de greșelile lor și s-au pocăit, îndată au alergat mulți din popor la credința cea adevărată și bote­zându-se în numele Sfintei Treimi, au grăit într-un glas: „Mare este Dumnezeul milelor și al îndu­­rărilor"; pentru aceasta aducem ție aceste cântări:\
Bucură-te, cel ce ai adus la credință pe împotrivitori;\
Bucură-te, cel ce ai fost lor tămăduitor;\
Bucură-te, minunatule între sfinți, care ai făcut pe păgâni a se boteza;\
Bucură-te, duhovnicescule părinte, care ai adus pe oameni prin botez a se lumina;\
Bucură-te, cel ce te-ai învrednicit pe bolnavi a tămădui;\
Bucură-te, cel ce te-ai stăruit pe păcătoși a milui;\
Bucură-te, cel ce ai dat șchiopilor și ologilor însănătoșire;\
Bucură-te, cel ce ai vindecat de orbire;\
Bucură-te, că tu pe cei întinați de păcate i-ai curățit;\
Bucură-te, că tu pe diavoli i-ai izgonit;\
Bucură-te, că prin rugăciunile tale morții au înviat;\
Bucură-te, că prin suferințele tale darul sfințeniei ai câștigat;\
Bucură-te, Sfinte mare mucenice Haralambie!

**Condac 6:**

Mărturisind însuși dregătorul despre minunile tale către Sever împăratul, acesta s-a mâniat foarte asupra idolilor lui, pentru că n-au putut sta împotriva acelor minuni; iar tu, ca un biruitor asupra lor, prin statornica ta credință, ai câștigat nemărginite daruri cerești. Pentru aceea, o sfinte prealăudate, primește mul­țumirea binecredincioșilor, care cu bucurie cântă lui Dumnezeu: Aliluia!

**Icos 6:**

Nouă și înfricoșătoare minune ai să­vâr­șit, sfinte, când ai fost din nou chinuit de tirani după porunca lui Sever, pentru că, pri­mind cu veselie piroanele bătute peste tot trupul tău și fiind tras de barbă și așezat pe un cal ca să te ducă de la Magnezia la Antiohia, la cinci­sprezece stadii în cale, prin gura calului, glas mare s-a auzit, blestemând pe slugile diavolului ca să te dezlege de legăturile cu care erai cuprins; pentru aceea tot poporul cântă ție:\
Bucură-te, strălucite arhiereule, pentru noua răbdare de chinuri ce ai avut;\
Bucură-te, mucenicule sfinte, pentru noua minune ce ai săvârșit;\
Bucură-te, părinte, că prin gura calului pentru tine s-a vorbit;\
Bucură-te, sfinte, că, șezând pe cal, l-ai îmblânzit;\
Bucură-te, că tu pe toți trimișii lui Sever i-ai umilit;\
Bucură-te, că tu pe slujitorii diavolului i-ai îngrozit;\
Bucură-te, cel ce ai stins văpaia tiranilor;\
Bucură-te, cel ce ai îngrozit furia ucigașilor;\
Bucură-te, că toate chinurile tale ce ai primit s-au potolit;\
Bucură-te, cel ce ca un trandafir cu multă mireasmă ai înflorit;\
Bucură-te, părinte, cel ce ca om multă osândă ai pătimit;\
Bucură-te, sfinte, cel ce ca un viteaz toate aceste chinuri le-ai biruit;\
Bucură-te, Sfinte mare mucenice Haralambie!

**Condac 7:**

Ostașii lui Sever, văzând minunile tale cele puternice, n-au îndrăznit să te mai chinuiască și pe cale cu liniște te-au dus la An­tio­hia ca să împlinească porunca. Acolo Sever, cu diavolească pornire, s-a înfuriat iar asupra ta, dând poruncă ca să-ți înfigă o frigare arsă în piept. Dar multa lor osteneală cu nimic nu te-a vătămat, pentru că focul s-a stins și oamenii cei împărătești au ostenit. De aceea, o preaputernice sfinte, împreună cu tine cântăm lui Dumnezeu cu umilință: Aliluia!

**Icos 7:**

În furia lui, pierzând Sever răbdarea, dacă a văzut el însuși această minune, a încercat cu viclenie a te îmblânzi și a te cerceta cu ce putere faci aceste minuni. Iar el, luând de la tine răs­puns, că în credința lui Hristos-Dumnezeu nă­dăj­duiești, te-a ispitit a cere să învii morții și să izbăvești pe cei stăpâniți de diavoli. Atunci tu, dreptule părinte, primind dar și putere de la Dum­­nezeu, ai arătat în fața acestui necredincios încă o minune, căci și pe mortul ce ți l-a adus l-ai în­viat, pe cel stăpânit de diavol l-ai izbăvit și însuși satana s-a înspăimântat și a ieșit din om, stri­gând către tine, cu rugăminte, ca să nu-l chinu­iești fără de vreme. Pentru aceasta, tot poporul cu umilință cântă ție unele ca acestea:\
Bucură-te, mare mucenice Haralambie, fă­cătorule de minuni;\
Bucură-te, mare mucenice sfinte, izbăvi­to­rule de nebuni;\
Bucură-te, cel ce pe diavol din om cu un singur cuvânt l-ai izgonit;\
Bucură-te, cel ce pe satana pe loc tu l-ai zdrobit;\
Bucură-te, că însuși el a dat glas de rugă­minte, mărturisindu-te pe tine om dumnezeiesc;\
Bucură-te, că tu cu aceste minuni ai rușinat pe Sever și pe Crisp, eparhul de neamul idolesc;\
Bucură-te, că însuși împăratul Sever, văzând acea minune, a zis: „Mare este Dumnezeul creștinilor";\
Bucură-te, că tu ai făcut atunci pe mulți din popor a crede în Hristos-Dumnezeul milelor și al puterilor;\
Bucură-te, izbăvitorule de tot soiul de neca­zuri și boli;\
Bucură-te, că tu toate vicleșugurile și por­nirile diavolului omori;\
Bucură-te, că înșiși îngerii cerești te numesc alesul lui Dumnezeu;\
Bucură-te, că toți creștinii pământești cin­s­tesc numele tău;\
Bucură-te, Sfinte mare mucenice Haralambie!

**Condac 8:**

Arăsărit lumina cea adevărată a cunoș­tinței celei sufletești din rodul oste­ne­lilor tale, Sfinte Haralambie, care ai fost osândit cu multe feluri de chinuri și toate le-ai biruit prin credința ta cea puternică către Dumnezeu. Acea lumină îndată s-a răspândit peste închinătorii la idoli și mulți din aceștia crezând în numele Sfin­tei Treimi, s-au botezat în numele Tatălui și al Fiului și al Sfântului Duh. Pentru aceea, lăudând noi vrednicia ta cea sufletească, împreună cu tine cântăm lui Dumnezeu: Aliluia!

**Icos 8:**

Împăratul Sever, socotind mai apoi că tu faci cu farmece acele minuni, ți-a poruncit să jertfești idolilor lui, pentru ca să te scape de grozavele sale chinuri; însă tu, ca un om dum­nezeiesc, cunoscând rătăcirea sa, ai răspuns că pe cât trupul tău se zdrobește cu bătăile, pe atât se bucură întru tine duhul tău. Atunci Sever, mâni­indu-se din nou, a poruncit să te omoare, bă­tându-te cu pietre și arzând cu făclii aprinse barba și obrazul tău; iar tu, cu vitejia cea sufle­tească, ai întors focul asupra slujitorilor împă­ratului și i-ai pârlit pe ei. Pentru aceasta noi, creștinii, cu bucurie cântăm ție aceste cântări:\
Bucură-te, dumnezeiescule sfinte, care ai biruit a lui Sever rătăcire;\
Bucură-te, bunule părinte, care ai răspuns lui cu milostivire;\
Bucură-te, cel ce ai primit pedepse grele în loc de odihnă trupească;\
Bucură-te, cel ce ai socotit bătăile drept bucurie sufletească;\
Bucură-te, viteazule ostaș, care ai îndreptat focul asupra dușmanilor tăi;\
Bucură-te, vrednicule sutaș, care ai scăpat trupul tău de tiranii cei răi;\
Bucură-te, cel ce te-ai arătat ca un stâlp neclintit Bisericii lui Hristos;\
Bucură-te, cel ce te-ai arătat ca un sfeșnic pururea luminos;\
Bucură-te, înțelepte mucenice, care ai risipit întunecarea idolilor;\
Bucură-te, strălucite Haralambie, care ai potolit durerea păcătoșilor;\
Bucură-te, comoara cea neprețuită a cereș­tilor cununi;\
Bucură-te, Sfinte mare mucenice Haralambie!

**Condac 9:**

Trecând, bunule părinte, fără vreo vătă­mare trupească acele chinuri pe care ți-au dat păgânii, ai dobândit prin aceasta lauda tu­turor apostolilor și bucuria mucenicilor, căci te-ai învrednicit a fi cu ei părtaș dumnezeieștii cu­nuni, prin care s-a întărit neamul creștinesc. Pentru aceea, o sfinte prealăudate, primește de la noi laudă de mulțumire, ca împreună cu tine să cân­tăm lui Dumnezeu: Aliluia!

**Icos 9:**

Ucigașul și nelegiuitul Sever, înțelegând mai la urmă că puterea și minunile tale sunt venite de la Hristos, Mântuitorul lumii, a îndrăznit dimpreună cu slujitorii săi a cârti și a huli chiar împotriva lui Dumnezeu. Atunci, pentru o asemenea cutezare, a venit asupra lor arătare cerească, pentru că pământul s-a cutre­murat și fulgere și trăsnete au cuprins pe Sever și pe Crisp, eparhul său, ca să cunoască puterea lui Dumnezeu. Pentru aceea, îndrăznim și te rugăm, Sfinte mare mucenice Haralambie, fii apărătorul nostru de toate primejdiile și ne întărește și pe noi în credința Sfintei Treimi, ca să nu cădem în primejdia păgânilor. Așa, sfinte mare mucenice, mijlocește către Dumnezeu ca să ne miluiască după mare mila Sa, pentru ca să putem cânta unele ca acestea:\
Bucură-te, cel ce ai dobândit puterea mi­nunilor tale de la Mântuitorul;\
Bucură-te, cel ce ai avut mărirea faptelor tale de la Ziditorul;\
Bucură-te, cel ce întru Hristos te-ai jertfit și întru El te-ai sfințit;\
Bucură-te, cel ce întru Domnul te-ai întărit și prin El ai biruit;\
Bucură-te, că pe tiranii tăi i-ai osândit, ca să te cunoască de om dumnezeiesc;\
Bucură-te, că pe dușmanii tăi i-ai umilit, ca să te cinstească de părinte sufletesc;\
Bucură-te, că prin tine s-a înnoit izvorul bunătăților și al îndurărilor;\
Bucură-te, că prin tine s-a vestit pomul milelor și al dreptăților;\
Bucură-te, că însuși Sever împăratul și Crisp eparhul te-au rugat să-i scapi de pedeapsa lui Dumnezeu trimisă lor;\
Bucură-te, că împăratul și eparhul au lăudat credința creștinilor;\
Bucură-te, cel ce ai primit dumnezeiești da­ruri pentru creștini;\
Bucură-te, cel ce ai primit bunătăți pentru pământeni;\
Bucură-te, Sfinte mare mucenice Haralambie!

**Condac 10:**

Fierbinți au fost rugăciunile tale către Dum­­nezeu, dreptule mucenice, pentru că, mijlocind pentru iertarea și tămăduirea duș­ma­nilor tăi, Sever împăratul și Crisp ispravnicul, i-ai scăpat pe ei din osânda în care erau căzuți și, slobozindu-i în pace, le-ai dat sfătuire bună ca să nu mai greșească. Drept aceea, cunoscând și noi păcătoșii facerile tale de bine, bunule sfinte, ve­nim către tine cu umilință a te ruga să ne iz­băvești și pe noi din toate nevoile și necazurile pentru ca împreună cu tine să cântăm lui Dum­nezeu: Aliluia!

**Icos 10:**

Harul dumnezeiesc a fost asupra ta, prea­lă­udate părinte, pentru că, învred­­ni­cindu-te a aduce la credința cea adevărată pe fiica împăratului Sever, anume Galini, ea însăși a stat mărturisitoare și propovăduitoare bună­tă­ților cerești și a îndemnat pe tatăl ei să se lepede de tirania păgânătății, ca să dobândească întru Hristos milostivirea bunătății. Pentru aceasta, o lăudatule sfinte, primește de la noi cu bucurie a-ți aduce aceste cântări:\
Bucură-te, cel ce prin rugăciunile tale ai scă­pat de la pedeapsă pe vrăjmașii tăi;\
Bucură-te, cel ce prin mijlocirile tale ai slo­bozit în pace pe cei ce erau în nevoi;\
Bucură-te, cel ce i-ai sfătuit pe ei ca să nu mai greșească;\
Bucură-te, cel ce i-ai îndemnat pe ei ca să se pocăiască;\
Bucură-te, că tu ai adus la adevărata credință pe fiica împăratului Sever, anume Galini;\
Bucură-te, că tu ai întărit a ei cunoștință și ai învățat-o în Domnul a se povățui;\
Bucură-te, că ea însăși a îndemnat pe tatăl ei să se lepede de tirania păgânătății;\
Bucură-te, că tot ea l-a chemat la Hristos, ca să câștige milostivirea bunătății;\
Bucură-te, cel ce ai luminat cugetul celor întunecați;\
Bucură-te, cel ce ai dobândit pocăința celor deșteptați;\
Bucură-te, viața care ai odrăslit pentru în­tărirea neamului creștinesc;\
Bucură-te, roada prin care ai primit harul dum­nezeiesc pentru tămăduirea neamului omenesc;\
Bucură-te, Sfinte mare mucenice Haralambie!

**Condac 11:**

În vis, văzând fiica împăratului Sever că ea ședea într-o grădină cu pomi înmiresmați și cu fântâni preafrumoase și tot prin vis văzând că pe tatăl ei și pe Crisp ispravnicul i-a gonit de acolo păzitorul grădinii, a alergat cu grăbire la tine, bunule părinte, rugându-te ca să-i tâlcuiești acel vis. Iar tu, ca un izvor al cunoștinței, pre­țuind râvna cea adevărată a binecredincioasei fiice a împăratului, îndată i-ai dat povățuirea cea sufletească, căci ai numit grădina raiul drepților, și păzitorul raiului ai socotit că este Însuși Hristos; căci El a așezat în rai pe cei credincioși și a iz­gonit de acolo pe cei necredincioși. Pentru aceea, noi cu umilință cântăm Lui: Aliluia!

**Icos 11:**

Trecând treizeci de zile de la înfrico­șă­toarea pedepsire primită de la Dum­nezeu, împăratul s-a răzvrătit iarăși împotriva lui Hristos, Dumnezeul pe Care însuși Îl mărtu­risise. Și, chemându-te după aceea ca să jertfești idolilor lui spre a scăpa de pedeapsa sa, ai stat și aici vitejește împotriva păgânătății sale, căci i-ai răspuns că mari și nepricepute sunt cuvintele sale. Atunci el, mâniindu-se din nou, ți-a pus spre batjocură frâu și zăbale în gură și te-a tras prin toată cetatea ca și cum ai fi fost o ființă fără grai. Iar tu, mucenicule sfinte, făcând rugăciuni către Dumnezeu, ai scăpat și din aceasta. Pentru aceea, noi, cei binecredincioși, aducem cu mulțumire laudă biruinței tale, și voim a-ți cânta într-un glas unele ca acestea:\
Bucură-te, tâlcuitorul visului credincioasei întru Hristos;\
Bucură-te, propovăduitorul raiului celui frumos;\
Bucură-te, viteazule împotrivitor cuvintelor păgânești;\
Bucură-te, dreptule mângâietor sfaturilor sufletești;\
Bucură-te, că tu ai întărit în credință pe Galini, fiica împăratului, de a sfărâmat idolii cei turnați;\
Bucură-te, că prin tine s-a risipit necuviința slujitorilor idolești celor înrădăcinați;\
Bucură-te, că însăși Galini a înfruntat pe tatăl ei de la închinarea păgânătății;\
Bucură-te, că însăși ea a îmbrățișat și a apărat neamul creștinesc;\
Bucură-te, că ai lăsat spre pomenire fapte duhovnicești;\
Bucură-te, că ai dobândit spre răsplătire dra­goste îngerească;\
Bucură-te, sfinte părinte, de roada bu­nă­tăților tale;\
Bucură-te, cuviosule mucenice, de faptele minunilor tale;\
Bucură-te, Sfinte mare mucenice Haralambie!

**Condac 12:**

Șezând tu, strălucitule sfinte, rezemat de stâlpul cel uscat al casei văduvei, unde te-a trimis Sever, ca să fii pus spre batjocură, ai arătat acolo încă o minune, căci stâlpul acela, înverzind, a înfrunzit și a făcut atâtea ramuri încât a acoperit casa. Atunci văduva, cunoscând puterea cea dumnezeiască, a căzut la picioarele tale, închinându-se și zicându-ți să mergi de la casa ei căci este nevrednică să fii aproape de ea. Iar tu, minunatule părinte, răspunzând cu blân­dețe să nu se teamă, ci să creadă în Domnul că este foarte milostiv și lăudat, ai îndoit după aceea minunile tale, căci a doua zi acel pom a înflorit și a rodit, iar vecinii văduvei, văzând asemenea minune, s-au mirat foarte. Și văduva, întărindu-se în credință, după râvna sa, și cunoscând că acele minuni le-ai făcut cu darul și puterea Mântuitorului Hristos, îndată s-a bo­tezat în numele Sfintei Treimi, izbăvindu-se de toate răutățile sale. Pentru aceea, toți drepts­lă­vitorii creștini vin cu bucurie să cânte lui Dum­nezeu: Aliluia!

**Icos 12:**

Psalmul lui David cu bucurie l-ai cântat, sfinte, când erai dus la locul osândei, spre pierzare, ca să ți se taie capul, după porunca lui Sever, ca să nu mai abați pe păgâni din ră­tăcirea de care erau cuprinși, și așa ai zis în cale: „Mila și judecata Ta voi cânta ție, Doamne; cânta-voi și voi merge cu pricepere în cale fără prihană, când vei veni către mine". Iar către sfârșit, ridicând ochii și mâinile tale către ceruri, ai mulțumit cu smerenie Dumnezeului milelor și al îndurărilor pentru mântuirea ta, zicând: „Po­menește-mă, Doamne, întru împărăția Ta". A­tunci cerurile deschizându-se, S-a arătat Domnul puterilor cu mulțime de îngeri asupra ta și te-a chemat pe tine în locașurile drepților ca pe un prieten preaiubit, care ai fost chinuit în lume pentru dragostea Sa, dându-ți totodată dar de tămăduire asupra celor ce vor cinsti în lume și vor prăznui numele tău, ca să fie scăpați de toate bolile și nevoile lor, iar mai ales de năprasnica boală a ciumei. Pentru aceea, o lăudatule sfinte, primește cu bucurie a-ți cânta ție aceste cântări:\
Bucură-te, strălucite arhiereule, că ai înverzit și ai rodit stâlpul cel uscat al văduvei;\
Bucură-te, strălucitule mucenice, că ai potolit și ai smerit pe păgânul cel înfuriat al cetății;\
Bucură-te, cel ce ai adus la credința cea adevărată pe văduva care trăia în desfrâu;\
Bucură-te, cel ce ai adus la pocăința cea dorită pe păgâna care era în nebunie;\
Bucură-te, că prin minunile tale ai deșteptat în ea cuvântul adevărului;\
Bucură-te, că prin sfaturile tale ai câștigat și asupra sa darul botezului;\
Bucură-te, bunule sfinte, care ai săvârșit în viața ta destule minuni;\
Bucură-te, dreptule părinte, care ai mântuit mulțime de păgâni prin chinurile tale;\
Bucură-te, cel ce te-ai învrednicit a vedea cerurile deschise și frumusețea cea nemărginită a slavei dumnezeiești;\
Bucură-te, cel ce ai primit glasul Domnului puterilor și bucuria cea negrăită a cetelor cerești;\
Bucură-te, comoara cea neprețuită cu care s-a încununat cinstitul tău cap când s-a tăiat de păgâni;\
Bucură-te, podoaba cea neașteptată cu care s-a îmbrăcat măritul tău trup când s-a despărțit de tirani;\
Bucură-te, Sfinte mare mucenice Haralambie!

**Condac 13:**

O, întru tot lăudate Sfinte Haralambie, primește de la noi aceste cântări, ce cu umilință le aducem înaintea ta, și ne izbăvește pe noi din toate nevoile și necazurile, ca un bun și de oameni iubitor. Căci, deși suntem ne­vrednici milostivirii tale, pentru păcatele noastre cele multe și grele, pe care le săvârșim în tot timpul vieții noastre și în tot ceasul, însă cu­noscând bunătatea ta cea mare pe care ai arătat-o asupra celor ce te cinstesc pe tine și asupra celor ce se pocăiesc cu credință întru numele Dom­nului, năzuim cu fierbinți lacrimi a mărturisi înaintea ta că am greșit. De aceea, ne rugăm ție ca să fii mijlocitorul nostru către preaputernicul Dumnezeu, pentru iertarea păcatelor noastre, pentru mântuirea noastră de toate bolile și de toate primejdiile și pentru întărirea noastră în credința cea ade­vă­rată, ca să nu mai greșim.

Așa, strălucite sfinte, rugămu-te pe tine ca să ne aperi pe noi de toate răutățile, după făgă­duința ta, căci toți te cinstim și prăznuim numele tău, cântând lui Dumnezeu: Aliluia! (acest condac se zice de 3 ori).

Apoi se zice iarăși Icosul 1: „A cinsti căruntețile tale cele adânci și sfinte...", și Condacul 1: „Alesule din ceata arhiereilor, mare mucenice Haralambie, dorind a-ți aduce cântări de laudă..."

**Icos 1:**

Acinsti căruntețile tale cele adânci și sfin­te, bine este, deoarece, întru ve­chimea vârstei și a sfințeniei tale, te-ai arătat viteaz răbdător tuturor chinurilor ce ai suferit de la păgâni. Tu ai înmulțit ceata mucenicilor, tu ai adăugat numărul apostolilor și al propovă­dui­torilor lui Iisus Hristos; ție, dar, se cuvine, după vrednicie, să-ți cânte toți ortodocșii creștini unele ca acestea:\
Bucură-te, vrednicule și bunule între arhierei Haralambie;\
Bucură-te, cel ce ai sfințit și ai cinstit bătrânețile;\
Bucură-te, podoaba arhiereilor și luminăto-rul cetății Magnezia;\
Bucură-te, învățătorul cuvântului lui Dum­nezeu spre calea mântuirii;\
Bucură-te, povățuitorul cel bun, care ai ară­tat păgânilor calea mântuirii;\
Bucură-te, strălucitorul cel drept, care ai în­demnat la credință duhurile tiranilor;\
Bucură-te, mucenice, cel ce ai adus la cre­dința adevărată pe cei necredincioși;\
Bucură-te, cel ce ai adus la pocăință sufle­tească pe cei păcătoși;\
Bucură-te, următor al apostolilor și al proo­rocilor celor luminați de Duhul Sfânt;\
Bucură-te, purtătorule de chinuri Hara­lam­bie, care ai dat sfaturi bune prin cuvânt;\
Bucură-te, că tu ai îndepărtat rătăcirile păgânilor;\
Bucură-te, că tu ai luminat nedumerirea credincioșilor;\
Bucură-te, Sfinte mare mucenice Haralambie!

**Condac 1:**

Alesule din ceata arhiereilor, mare mu­cenice Haralambie, dorind a-ți aduce cântări de laudă, simțindu-ne nevrednici și cu împuținarea graiului omenesc, tu, care porți nume întocmai cu darul dat de la Preaputernicul Dum­nezeu, a fi luminător de bucurie, luminează-mi cugetul și dă putere graiurilor noastre ca întru bucurie să-ți cântăm ție: Bucură-te, Sfinte mare mucenice Haralambie!

și apoi se face otpustul.